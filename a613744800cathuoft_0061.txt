DECRETA. 43

27. In capitulo erit canonicus theologus, qui 1000, diebus et
horis ab episcopo definiendiS, lectiones de argumento pariter ab
episcopo praefiniendo tradere debet.

28. Canonicus poenitentiarius erit insuper, qui tenebitur
audire confessiones in ecclesia ab episcopo designata, tempore
Adventu8‚ Quadragesimae, ac aliis quibuscunque anni temporibus,
quae episcopus illi praescripserit.

29. Vacante canonicatu theologali vel poenitentiariO, con-
cursus erit habendus inter eos qui licentiam sui episcopi
habuerint ad concurrendum, et ab episcopo loci fuerint admissi,
ut ex approbatis in concursu S. Sedes vel episcopus eligat magis
idoneum. Alii jam canonici possunt concurrere, si fuerint rite
admissi.

30. Alternativa propositio trium candidatorum ad canonica-
tum vacantem, a S. Sede concessa, locum non habet in nomina-
tione canonici theologi vel poenitentiarii, si ea vice nominatio ad
capitulum spectare contigerit. Alternativa designatio candida-
torum suum cursum debet habere, veluti si nominatio theologi,
poenitentiarii, vel dignitatis non intercessisset.

31. In primo conventu singulorum annorum, canonici
eligent secretarium capituli, thesaurarium, et sacristam et
caeremoniarium, pro rebus et muneribus ad capitulum spectan-
tibus.

32. Secretarius debet accurate transcribere acta capituli, et
omnia documenta ipsius nomine mittenda vel recepta coram toto
capitulo praelegere prima sessione proxime habenda. Ad valorem
documentorum requiritur appositio sigilli capitularis et sub-
scriptio praepositi et secretarii, vel eorum qui auctoritate capituli
ipsorum vice fimguntur. Custodia sigilli est apud praepositum,
et apud secretarium cum duabus clavibus diversis.

33. Thesaurarius rationem in sessione Januarii reddet de
omnibus pecuniis ad capitulum quomodocunque pertinentibuS, et
absque capituli decreto illas expendere nequit.

34. Caeremoniarius et sacrista debent curare ut ecclesia
disponatur ad functiones capitulares in ipsa peragendas· Prae-
terea munere punctatorum fungentur3 ita ut ad ipsos spectet
absentes punctare, praesentiumque canonicorum notam in libro
capitulari tenere. Episcopo vero liberum erit, ut exquirat ac
examinet librum quo canonicorum frequentia adnotatur.

