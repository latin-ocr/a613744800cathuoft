-80 coNC. PRov. wEer. 1.

Nottinghamiensem, Derbiensem, Leicestriensem, nec non comi-
tatus Lincolm‘ensem et Rutlandensem, quos a districtu orientali
separamus3 alteri vero Staffordiensem, Warwicensem, Wigor-
niensem, et Oxoniensem. Tandem in districtu orientali unica
erit episcopalis SedeS, quae a Northantoniensi urbe nuncupabitur,
habebitque pro dioecesi districtum iisdem quibus in praesens
limitibus definitum, exceptis tamen comitatibus Rutlandensi et
Lincolniensi, quos supradictae N ottinghamiensi dioecesi jam
assignavimus, Ita igitur in florentissimo Angliae regno unica
erit Provincia ecclesiastica ex uno Archiepiscopo seu Metropoli-
tano Antistite, et duodecim Episcopis illius suffraganeis consti-
tuta3 quorum studiis et pastoralibus curis catholicam illic rem
Deo dante uberibus in dies auctibus amplificandam confidimus.
Quare Nobis et Romanis Pontificibus Successoribus nostris jam
nunc reservatum volumus ut provinciam ipsam in plures dis-
pertiamus, et augeamus prout res tulerit Dioecesium numerum ;
ac generatim, ut quemadmodum opportunum in Domino visum
fuerit, novas illarum circumscriptiones libere decernamus.
Interea Archiepiscopo et Episcopis supradictis mandamuS, ut
relationes de suarum Ecclesiarum statu ad Nostram Congrega-
tionem Propagandae Fidei debitis temporibus transmittant, nec
desistant eamdem instructam reddere de iis omnibuS‚ quae
spirituali suarum ovium bono noverint profutura. Nos enim in
rebus ad Anglicanas Ecclesias pertinentibus ministerio ejusdem
Congregationis uti pergemus. Verum in sacro Cleri populique
regimine, atque in caeteris quae ad pastorale officium pertinent,
Archiepiscopus et Episcopi Angliae jam nunc omnibus fruentur
juribus et facultatibuS, quibus alii aliarum gentium catholici
Archiepiscopi et Episcopi ex communi sacrorum canonum et
Apostolicarum constitutionum ordinatione utuntur et uti possunt,
atque obstringentur pariter iis obligationibus quae alios Archie-
piscopos et Episcopos ex eadem communi catholicae Ecclesiae
disciplina obstringunt. Quaecunque autem sive in antiqua
Ecclesiarum Angliae ratione, sive in subsequenti missionum statu
ex specialibus constitutionibUS, aut privilegiiS, vel consuetudini-
bus peculiaribus viguerint, mutata nunc temporum causa, nullum
posthac sive jus sive obligationem inducent: qua de re ut nulla
remanere dubitatio valeat Nos iisdem illis peculiaribus constitu-

