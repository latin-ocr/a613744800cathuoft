58 coNc. Pnov. wner. 1.

ab ecclesiasticis viris, qui sacris obeundis muneribus inter alios
praestiterunt, potissimum vero testimonio Episcoporum pro tem-
pore existentium‚ nonnulli Apostolicae Sedi commendentur, ex
quibus eadem ad episcopalem gradum, quem magis idoneum
censuerit eligere valeat.

Commendatio vero hujusmodi tanti momenti esse noscitur,
ut inspectis animadversionibus ab Eminentissimo ac Reverendis-
simo Domino N icolao S. R. E. Cardinali Wiseman ac RB. PP. DD.
Episcopis Angliae redditis, ac re accurate perpensa, S. Congre-
gatio de Propaganda Fide, in generali conventu habito die 5
Aprilis 1852, peculiari instructione methodum proponendam
censuerit.

Cum Episcopus est constituenduS‚ capitulariter dignitarius
et canonici illius Ecclesiae conveniant, precibus de more prae-
missiS, ac praestito juramento de secreto servando, tribus vicibus
suffragia ferantur circa personas Sanctae Sedi veluti digniores
commendandas Si in aliqua ex tribus vicibus . in favorem
nullius adsint suffragia tot numero quae excedant maj orem
partem vocum, actus nullius momenti existat, atque iterum
suffragia ferantur.

Actus capitularis rite descriptus atque obsignatus, transmit-
tendus erit ad Archiepiscopum, vel ad suffiaganeum antiquiorem
vacante sedi archiepiscopali, vel si de commendandis ad ipsum
archiepiscopatum agatur : ut coetus episcopalis consiliis collatiS,
circa tria nomina alphabetico ordine descripta, quae in singulis
votationibus maj orem suffragiorum partem obtinuerint ad S. C.
referat, suamque opinionem tradat, transmisso etiam ipso
authentico capitulari actu.

Demum cum contingere aliquando possit, ut canonici
legitime impediantur ne ad Capitulum in quo hujusmodi fieri
debet commendatio accedant, censuit S. Congregatio admittendos
tunc esse eorumdem procuratores ad effectum tantum tradendi
schedam cum nomine et praenomine eligendi. (1)

(ι) Sive, prout postea a S. G. explicatum est, tres schedae, cum nominibus
trium virorum proponendorum. Notandum est generatim quod, sicubi aliqua
discrepantia inveniatur inter Decreta synodi et Documenta ipsa ad quae
referuntur, hoc inde eveniat, quod ista ab ipsa S. C. per subsequentes epistolas
modificata fuerint in praxi, igitur adhaerendum textui Synodi. N. G. W.

