154 coNC. psov. wss'rM. 111.

TITU LUS Ι.

DECRETUM XIII.

De Staminariis condendis,

Sancta D. N. J esu Christi Sponsa, Ecclesia Catholica, eo
conjugalis dilectionis vinculo cum Divino Sponso sociatur, ut
non solum praecepta et monita aeternae vitae ab eo avide ac
amanter accipiat, sed in omnibus ejus actibus atque fere gestibus

normam et exemplar suae pariter operationis inveniat.
Propterea quaecumque vel consulto creat, vel sponte quodam-

modo germinat, formam ab Ipso assumit ad quem oculos semper
dirigit, in quem cor defixum continuo tenet.

Quid ergo mirum, ea quae in Ecclesia instinctu quodam
exorta sunt, et paulatim creverunt, donec perfectionem attinger-
ent, pro educandis sacerdotibuS, Collegia inde originem traxisse
ubi coepit et sacerdotium. Etenim Redemptor noster quos
voluit et designavit sui sublimis ministerii successores, hos
primo quidem a mundanis occupat-ionibus, ac a patema etiam ·
domo ad se vocavit, sibi aggregavit, et suo consortio condecoravit.

Sic seorsim non solum a turba, sed ab ipsis discipulis,
eos quos ad Apostolatum appellavit, instruebat ac informa-
bat. Illis, quae ad populum obscurius praedicaverat, clarius
explicabat, exquisitiora tradebat de se, suaque missione, et
de suo regno in terris fundandO. Coeteris loquebatur in
parabolis, doctrinam veluti adhuc in Sinaitico illo fumo ac
nube involutam tradens; illis, sicut Moysi in cacumine
montis DeUS, os ad os loquens„ sic Idem nunc in claritate Divini
vultus instruebat. Neque hoc solum pro suis efformandis
ministris agebat, sed ita familiariter eos tractabat, ut omnia cum
eis communia haberet, eorum lites pene pueriles componeret,
contra cavillantes Pharisaeos defenderet, dubiaque etiam levis-
sima tolleret. Eos solabatur, erigebat, reprehendebat et obj urga-
bat: quid plura? Se magistrum, illos discipulos appellabat.
Erant etenim.

