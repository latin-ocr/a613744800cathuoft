APPEND. XVI. 331

fore ut eidem patresfamilias catholici se conformarent, quo filios
suos a perversionis periculis omnino arcerent. Verum nonnulla
quae recenter evenerunt facta satis ostenderunt declarationes in
rem a S. Sede emanatas ac laudatam Episcoporum ad minores
Sacerdotes encyclicam non fuisse sufficienter promulgatam
ideoque necessarium apparet ut literae pastorales a singulis
Angliae Praesulibus divulgentur, quibus Cleris pariter ac fide-
libus suarum Dioecesium perspicuam ac certam tribuant agendi
normam in re sane gravissima, quae cum aeterna animarum
salute apprime connectitur.

Quoniam vero non omnes idem tulere judicium de acatholicis
Universitatibus devitandiS, ac quidam etiam non defuerunt, qui
censerent tolerari posse ut catholica juventus praedicta- instituta
frequentaret, sive ob temporalia emolumenta quae in iis com-
parantur, sive quod in ipsorum sententia certa lex non appareat
qua ad illas accessus absolute prohibeatur, operae pretium arbi-
tror, ut Amplitudo tua clare explicet in epistola pastorali doctri-
nam de proximis peccandi graviter occasionibus devitandis,
quibus nemo sine lethali peccato exponere seipsum potest, nisi
gravis urgeat ac proportionata necessitaS, ac nisi tales adhi-
beantur cautiones quibus periculum peccandi proximum remo-
veatur. J am vero in re de qua agitur, cui, ex Summi Pontificis
declaratione, intrinsecum gravissimumque inest periculum, non
pro morum tantum honestate, sed praesertim pro fide, quae ad
salutem omnino est necessaria, quis non videt vix aut ne vix
quidem dari posse adj uncta illa in quibus absque peccato acatho-
licae Universitates frequententur? Levitas ingenii atque insta-
bilitas adolescentium, errores qui quasi cum aura in dictis in-
stitutis hauriuntur absque antidoto solidioris doctrinae, maxima
vis quam in juvenes exercent humani respectus ac sodalium
irrisiones, tam praesens tamque proximum in adolescentes in-
ducunt labendi periculum, ut nulla generatim sufficiens ratio
concipi queat, propter quam adolescentes acatholicis Universi-
tatibus committantur. Quae cum ita sint, erit sapientiae tuae
ita argumentis auctoritatis ac rationis uti in epistola divulganda,
ut tandem aliquando omnibus sacerdotibus pariter ac fidelibus
laicis quid in negotio isto gravissimo sentire atque agere oporteat

