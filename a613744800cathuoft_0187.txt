DECRETA. 169

cialibus quam dioecesanis occurrant tractandae quarum solutio a
canonicis legibus pendeat et deliberationi ac consilio sacerdotum
committatur, crescit in dies necessitas juris ecclesiastici studium
inter nos aggrediendi. Institutiones saltem juris Canonici vel
Devoti vel alterius probati auctoris omnes percurrere deberent,
sicque se sanis principiis fundamentalibus instruere.

VII. Linguae Latinae in Theologia discenda et docenda
usum magnopere commendamus, praesertim vero in scho-
lasticis disceptationibus et publicis thesibus sustinendis. Nam
ejus exercitium omnibus viris ecclesiasticis summi momenti est,
maxime si ad dignitates vel munera ecclesiastica promoventur,
ut documenta rite conficere et epistolas conscribere etiam
eleganter latino sermone valeant. Sed insuper accuratior est
semper dogmatis definitio, et securior sanorum verborum forma,
si in illo sermone memoria teneantur, et in discutiendo pro-
ferantur, in ‘quo tradita nobis ab Ecclesia et sapientissimis
theologis fuerunt. Repagulum igitur ponendum censemus
neglectui hujus Catholicae Ecclesiae linguae, quae vinculum
Orthodoxi consensus et tuba universalis veritatis recte dici
potest. Examinationes in Theologia quantum fieri potest latine
habeantur.

VIII. ‘⁶ Fides quidem ex auditu, auditus autem per
verbum Dei. Quomodo autem audient sine praedicante Ρ ”
(Rom. x, 15.) Est ergo hoc- inter sublimiora sacerdotis officia
esse Verbi Dei praeconem, non verborum copia facundum sed
sanae doctrinae traditione fructuosum. N ec minoris facienda
sunt alia munera pastoralia, veluti catecheseos explicati0,
fidelium in via salutis directiO, aliaque plura quae enumerare
esset supervacaneum. Maxime certe prodesset futuris sacer—
dotibus aeque ac gregibus illis committendiS, si theologiae
pastoralis quam ajunt brevis saltem curSUS, vel etiam cum
asceseos studio conjunctuS, studiis addi posset. Quod si hoc
fieri nequeat, saltem posset alumnis inculcari, ut priusquam ad
ministerii sui exercitium progrediantur, aliquam scientiam in
hisce disciplinis adipisci strenue conentur. Similiter possent
eorum mentes ad studia liturgica et historiam ecclesiasticam
excolendam feliciter dirigi “ ut perfectus sit homo Dei ad omne
opus bonum instructus ²⁹ (2 Tim. iv. 17 .).

