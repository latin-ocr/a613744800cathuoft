260 cono. PRov. wns'rM. 1v.

Dum vero id temere affirmant, haud cogitant et considerant
quod libertatem perditionis 1 praedicant, et quod “si humanis
persuasionibus semper disceptare sit liberum, nunquam deesse
poterunt, qui veritati audeant resultare, et de humanae sapientiae
loquacitate confidere, cum hanc nocentissimam vanitatem quan-
tum debeat fides et sapientia christiana vitare, ex ipsa Domini
nostri J esu Christi institutione cognoscat.”² Et quoniam ubi a
civili societate fuit amota religi0, ac repudiata divinae revelationis
doctrina et auctoritas, vel ipsa germana justitiae humanique
juris notio tenebris obscuratur et amittitur, atque in verae justi·
tiae legitimique juris locum materialis substituitur viS, inde
liquet, cur nonnulli, certissimis sanae rationis principiis penitus
neglectis posthabitisque, audeant conclamare, “voluntatem
populi publica, quam dicunt, opinione vel alia ratione manifes-
tatam constituere supremam legem ab omni divino humanoque
jure solutam, etin ordine politico facta consummata, eo ipso quod
consummata sunt, vim juris habere.” Verum ecquis non videt,
planeque sentit, hominum societatem religionis ac verae justitiae
vinculis solutam nullum aliud profecto propositum habere posse,
nisi scopum comparandi cumulandique opeS, nullamque aliam
in suis actionibus legem sequi, nisi indomitam animi cupiditatem
inserviendi propriis voluptatibus et commodis?

Eapropter hujusmodi homines acerbo sane odio insectantur
Religiosas Familias, quamvis de re christiana, civili, ac litteraria-
summopere meritas, et blaterant easdem nullam habere legitimam
existendi rationem, atque ita haereticorum commentis plaudunt.
Nam ut sapientissime rec. mem. Pius VI. Decessor Noster
docebat, “regularium abolitio laedit statum publicae professionis
consiliorum evangelicorum, laedit vivendi rationem in Ecclesia
commendatam tamquam Apostolicae doctrinae consentaneam,
laedit ipsos insignes fundatores, quos super altaribus veneramur,
qui nonnisi a Deo inspirati eas constituerunt societateS.” 3

Atque etiam impie pronuntiant, auferendam esse civibus et
Ecclesiae facultatem, ‘⁶ qua eleemosynas christianae caritatis causa

¹ S. Aug. Epist. 105 al. 166.

- S. L'eo Epist. 164 al. 133 ρ 2. edit. Bau.
⁴ Epist. ad Oard. de la Rochefoucauld, 10 Martii, 1791.

