114 conc, Pnov. wEer. 11.

declaratione pro expresse prohibitis haberi volumus et manda-
mus‚”

Omnes autem norunt quanto studio haec de Immaculata Dei-
parae Virginis Conceptione doctrina a spectatissimis religiosis
familiis, et celebrioribus theologicis academiis ac praetantissimis
rerum divinarum scientia doctoribus fuerit tradita, asserta ac pro-
pugnata. Omnes pariter norunt quantopere solliciti fuerint
sacrorum Antistites vel in ipsis ecclesiasticis conventibus palam
publiceque profiteri, Sanctissimam Dei Genitricem Virginem
Mariam ob praevisa Christi Domini Redemptoris merita nunquam
originali subjacuisse peccat0, sed praeservatam omnino fuisse ab
*originis labe, et idcirco sublimiori modo redemptam. Quibus
illud profecto gravissimum, et omnino maximum accedit, ipsam
quoque Tridentinam Synodum, cum dogmaticum de peccato
originali ederet decretum, quo juxta sacrarum Scripturarum‚
sanctorumque Patrum, ac probatissimorum Conciliorum testi-
monia statuit, ac definivit, omnes homines nasci originali culpa
infectOS, tamen solemniter declarasse, non 6886 suae intentionis
in decreto ipso, tantaque definitionis amplitudine comprehendere
Beatam et Immaculatam Virginem Dei Genitricem Mariam.
Hac enim declaratione Tridentini Patres, ipsam Beatissimam
Virginem ab originali labe solutam pro rerum temporumque
adj unctis satis innuerunt, atque adeo perspicue significarunt,
nihil ex divinis Litteris, nihil ex traditione, Patrumque auctori- ·
tate rite afferi posse, quod tantae Virginis praerogativae quovis
modo refragetur.

Et re quidem vera hanc de Immaculata Beatissimae Virginis
Conceptione doctrinam quotidie magis gravissimo Ecclesiae
sensu, magisteriO, studi0, scientia, ac sapientia tam splendide
explicatam, declaratam, confirmatam, et apud omnes catholici
orbis populos ac nationes mirandum in modum propagatam, in
ipsa Eclesia semper exstitisse veluti a maj oribus acceptam, ac
revelatae doctrinae charactere insignatam illustria venerandae
antiquitatis Ecclesiae Orientalis et Occidentalis monumenta
validissime testantur. Christi enim Ecclesia sedula depositorum
apud se dogmatum custos et vindex, nihil in his unquam per-
mutat, nihil minuit, nihil addit, sed omni industria vetera
fideliter sapienterque tractando si qua antiquitus informata

