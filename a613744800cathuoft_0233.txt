DECRETA. 215

-diligenter servata fuit. Quum vero scholae episcopales, fundatis
per Europam universitatibus, magna ex parte extinctae fuissent,
Ecclesia curam semper adhibuit, ut illa distinctio prorsus integra
servaretur3 ideoque in ipsis universitatibus domus et collegia
destinata fuerunt in quibus studiosi clerici sejunctim ab aliis
viverent, ut hac ratione, aliqua saltem ex parte, impedirentur
mala quae ex mundana conversatione levitis timebantur.

Ingruentibus autem maliS‚ quae in universitatibus ex alum-
norum multitudine et nimia licentia clerici studiosi experti sunt,
a diversis diversa remedia excogitata fuere.

4. Tandem Cardinalis noster Polus, Archiepiscopus Can-
tuariensiS, constitutionem edidit pro reformatione Angliae‚¹ in
qua hodiernum Seminariorum systema exposuit3 quod tribus
post annis in Concilio Tridentino cum eximiis praeconiis admis-
sum fuit. Vocabulum autem Seminarium, quo designantur
hodie per totum orbem Catholicum scholae episcopales ad cleri
instructionem instauratae, laudatus Cardinalis in citata consti-
tutione pro Anglia omnium primus adhibuit.

In Tridentino decreto non solum praescriptum est ut
erigantur Seminaria dioecesana, sed in eo etiam caut-um est
ut in iisdem Seminariis illi soli recipiantur quorum “indoles
et voluntas spem afferat eos ecclesiasticis ministeriis perpetuo
inservituros-”²

5. Porro post Concilium Tridentinum‚ synodorum pro-
vincialium acta, necnon summorum Pontificum exempla et
litterae encyclicae quovis saeculo datae, atque stipulationes con-
cordatuum, quos Sancta Sedes recentioribus hisce temporibus
cum diversis nationibus inivit, aperte declarant Seminarium
dioecesanum juxta Ecclesiae mentem ab Episcopo unice depen-
dere, et ad integritatem dioeceseos rite constitutae pertinere.

Quod si in variis locis juniores pueri, tam clerici quam laici,
simul instruantur, idque propter tum temporum tum regionum
adjuncta admissum fuerit, Ecclesia tamen urgere nunquam
destitit ut ad Ordines Sacros aspiranteS, qui jam provectiorem

1 Decretum xi. Pro Reformatione Angliae.
² Cone. Tria. Sese. xxiii. De Reform. can. 18.

