nicenam. 253

nuperrime invectae. Periit enim Catholica ea et Christiana
gloria quam inter earum fundamenta deposuit Sancta Mater
Ecclesia: periit etiam primaeva revelatae veritatis traditio,
necnon ea litterarum et scientiarum sacra cultura, qua Jcsu
discipuli et Dei filii, divina illuminatione perfusi ad perfectam
hominis excellentiam olim adducebantur. Extra Catholicam et
Romanam Ecclesiam nullibi reperitur individuus omnium veri-
tatum et naturalis et supernaturalis ordinis nexus; quo relicto,
ratio etiam humana obscurata labat, et ipsa hominis natura a
similitudine Conditoris deformata dejicitur. Quare nostrum est
-omni provida constantia, quae neque per minas flecti potest,
neque per illecebras allici, immutabilem illam a Patribus nostris
acceptam Catholicae institutionis methodum servare, tueri, et ad
posteros tradere inviolatam. Et quo hoc securius et citius fiat,
Sacra Congregat10‚ quae anno 1868, probante Summo Pontifice‚
Episcopos Angliae ad capiendum consilium de Catholica Uni-
versitate in Anglia suo tempore erigenda jampridem invitaverat,
ineunte hoc ipso anno nos iterum gravissimis admonuit verbiS,
Dei gloriam atque animarum salutem in praesentia postulare ut
nihil intentatum a nobis relinquatur quo difficultates Universi-
tatis Catholicae erectionem retardantes superari possint.¹

9. Quare hisce supremae auctoritatis litteris obsequentes,
statuimus nos nihil intentatum relicturOS, aliis nobiscum cooper-
antibus quo constituantur Collegia, et efformetur Examinatorum
corpus ad provectiora studia annuo examine probanda, pro-
movenda, et juxta merita praemiis donanda, et ad academicos
gradus conferendos, necnon ad alia praestanda quibus via ad
proprie dictae Universitatis fundationem sternatur.

¹ Vide Aprum). XVII„ p. 33¹2; ac, de Educatione Mixta, et de Universitatibus
Anatholicis‚ XV„ p. 321, et XVI.‚ p. 330.

