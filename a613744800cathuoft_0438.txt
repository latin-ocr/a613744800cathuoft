420 Anmtmo 1x.

6. Variae circumstantiae, scilicet an matrimonium sit
contrahendum, vel contractum3 si jam contractum, aperiri debet,
>an bona fide, saltem ex parte unius, vel cum scientia impedi-
menti; idem an praemissis denuntiationibus, et juxta formam
Tridentini3 vel an spe facilius dispensationem obtinendi;
demum an sit consummatum, si mala fide, saltem unius partiS,
seu cum scientia impedimenti. ·

7. Copula incestuosa habita interv sponsos ante dispensa-
tionis executionem, sive ante, sive post ejus impetrationem, sive
intentione facilius dispensationem obtinendi, sive etiam seclusa
tali intentione, et sive copula publice nota sit, sive etiam occulta.
Si haec reticeantur, subreptitias esse et nullibi ac nullo modo
valere dispensationes super quibuscumque gradibus prohibitis
consanguinitatis, affinitatis, cognationis spiritualis, et legaliS, nec
non et publicae honestatis declaravit S. congregatio S. Officii
fer. IV. 1 Augusti 1866. In petenda vero dispensatione super
impedimento affinitatis primi vel secundi gradus lineae colla-
teraliS, si impedimentum nedum ex matrimonio consummato
cum defuncto conjuge Oratoris vel OratriciS, se'd etiam ex copula
antematrimoniali seu fornicaria cum eodem defuncto ant-e initum
cum ipso matrimonium pat-rata oriatur, necesse non est, ut
mentio fiat hujusmodi illicitae copulae, quemadmodum patet ex
responso S. Poenitentiariae diei 20 Martii 1842, probante s. m.
Greg. XVI. ad Episcopum Namurcensem, quod generale esse,
idem Tribunal literis diei 10 Decembris 1874 edixit.

Haec prae oculis habere debent non modo qui ad S. Sedem
pro obtinenda aliqua matrimoniali dispensatione recurrunt, sed
etiam qui ex pontificia delegatione dispensare per se ipsi valent,
‘ut facultatibus, quibus pollent, rite, ut par est, utantur. -

Datum ex Aedibus S. C. de Prop. Fide die 9 Maii 1877.

 

