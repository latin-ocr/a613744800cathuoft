APPRND. 1. 111

tione Immaculatus ejusdem Virginis proclamaretur Conceptus,
atque adeo lex credendi ipsa supplicandi lege statueretur.
Nos porro tantorum Praedecessorum vestigiis inhaerentes nou
solum quae ab ipsis pientissime sapientissimeque fuerant con-
stituta probavimuS, et recepimus, verum etiam memores
institutionis Sixti IV, proprium de Immaculata conceptione
officium auctoritate Nostra ‘munivimus, illius queusum
universae Ecclesiae laetissimo prorsus animo concessimus.
Quoniam vero quae ad cultum pertinent, intimo plane
vinculo cum ejusdem objecto conserta sunt, neque rata et fixa
manere possunt, si illud anceps sit, et in ambiguo versetur,
idcirco Decessores Nostri Romani Pontifices omni cura Con-
ceptionis cultum amplificanteS, illius etiam objectum ac
doctrinam declarare, et inculcare, impensissime studuerunt.
Etenim clare aperteque docuere, festum agi de Virginis Con·
ceptione, atque uti falsam et ab Ecclesiae mente alienissimam
proscripserunt illorum opinionem, qui non Conceptionem ipsam,
sed sanctificationem ab Ecclesia coli arbitrarentur et affirma-
rent. Neque mitius cum iis agendum esse existimarunt, qui
ad labefactandam de Immaculata Virginis Conceptione doc-
trinam, excogitato inter primum atque alterum Conceptionis
instans et momentum discrimine, asserebant, celebrari quidem
conceptionem, sed non pro primo instanti atque momento.
Ipsi namque praedecessores Nostri suarum partium esse dux-
erunt, et beatissimae Virginis Conceptionis festum, et Concep-
tionem pro primo instanti tanquam verum cultus objectum omni
studio tueri ac propugnare. Hinc decretoria plane verba, quibus
Alexander VII. Decessor Noster sinceram Ecclesiae mentem
declaravit, inquiens :—“ Sane vetus est Christifidelium erga
ejus beatissimam Matrem Virginem Mariam pietas sentientium,
ejus animam in primo instanti creationiS, atque infusionis in
corpus fuisse speciali Dei gratia et privilegio, intuitu meritorum
‘Jesu Christi ejus Filii, humani generis RedemptoriS, a macula
peccati originalis praeservatam immunem, atque in hoc sensu
ejus Conceptionis festivitatem solemni ritu colentium et cele-

brantium (1).”

(1). Alexander VII, const. Sollicitudo omnium Eooleaeiarum 8 Decembris, 1661.

