54 conc. Pnov. wns‘rM. 1.

Item probanda visa est methodus proposita pro eligendis
canonicis adeo ut prima vice omnes, comprehensis quoque digni·-
tatibus, per Episcopos libere eligantur juxta breve 'Apostolicumz
in posterum vere, observata mensium distinctione circa colla-
tionem S. Sedis rescripto peragendam, in reliquis alternis vicibus
nominatio fiat, vel libere per Episcopum vel per Capitulum, ea
tamen ratione ut tres ecclesiastici viri semel, iterum, vel terti0,
Episcopo exhibeantur, ut idoneUS, et undequaque commendatus
ab eodem canonicus instituatur-3 aliter electio libere ad Episco-
pum pertineat.

Placuit etiam Eminentissimis Patribus propositio Episcopo-
rum ut dignitas in Litteris Apostolicis pro singulis cathedralibus
vCapitulis decreta titulo Praepositi distinguatur.

Constituendi pariter erunt canonici theologus ac poeniten-
tiarius, qui prima hac vice absque concursu ab Episcopis pariter
eligantur3 deinde vero ad tramites sacrorum canonum: poeni-
tentiarius autem quoad fieri potest penes cathedralem Ecclesiam
moretur in proxima vero Synodo agatur de lectionibus per
canonicum theologum habendis ad tramites dispositionum
canonicarum habito tamen respectu ad temporum locorumque
circumstantias·

Cumque demum congruum admodum existat, ut qui in
Ecclesiae senatum, consiliarios Episcopi ac praecipuos adjutores
ejusdem pro administratione dioeceseos assumuntur, habitu
quoque aliqua ratione distinguantur, admissa fuit Antistitum
petitio ut canonici, nulla facta distinctione dioeceseos aut
graduS, supra superpelliceum assumant mozzetam nigri coloris,
non tamen sericam, juxta formam ab Eminentissimo ac Reverend-
issimo Archiepiscopo Westmonasteriensi designandam.

Sententiam S. G. Sanctissimo Domino Nostro Pio Papae IX
ab infrascripto secretario relatam in audientia diei 6 Aprilis,
,Sanctitas Sua benigne probavit, opportunis facultatibus con-

cessiS, eamdemque servari praecepit, contrariis quibuscunque non
obstantibus.

Datum, etc„ 21 Aprilis, 1852.
Al. BARNABo, Secretarius.

