170 coNc. Pnov. wuer. 111.

IX. Tandem ut finem huic sermoni aliquem ponamus;
si pueros a primis annis in pietate ac virtutibus ecclesiasticis
enutriri et erudiri voluimuS, quanto magis provectiores et
vegetiores, non amplius lacte sed cibo fortium pastos cupimus
videre. Progrediantur nunc de virtute in virtutem, altiora
petant, ad Deum innovatis conatibus propius accedant, ut
haereditate quam appetiverunt digni inveniantur.

Nunc de modo promovendi in Ecclesia gloriam Dei
atque animarum salutem, et propagandi erga Divinissimum
Eucharistiae Sacramentum ardentem pietatem, erga Imma-
culatam Dei Genitricem Mariam tenerrimam devotionem, sunt
magis magisque instruendi, ita ut omnium ·mentes charitate
et zelo inflammentur. Quod si aliquoties Episcopus ipse
poterit collationibus talibus de rebus praesidere, et suorum
verborum vim et gratiam praestare, nihil melius, nihil aptius
nostro judicio excogitari potest, ad clerum Spiritu Dei plenum
in nostris hodiernis Collegiis educandum.

DECRETUM XV.
De Colleyiorwm Reyv‘am'me.

Hactenus de disciplina interna trium collegiorum loquuti
sumUS, et cum maximi momenti sit ut eorum regimini recte
gerendo prospiciatur, atque ut jura, quaecumque ea fuerint,
tam Episcoporum in quorum Dioecesibus Collegia reperiuntur,
quam aliorum in iis interesse habentium aequa ratione com—
ponantur, sequens methodus propter adjuncta specialia trium*
Collegiorum, dummodo accesserit S. Sedis licentia, stabilitur,
ita tamen ut haec methodus debeat vim habere per modum
provisionis ad tempus factae, donec S. Sedes eam revocaverit
et dummodo nullatenus impediat vel moretur erectionem
Seminariorum in singulis Dioecesibus ad formam Concilii
Tridentini quamprimum perficiendam.

1. Soli Ordinario Dioeceseos in qua Collegium situm est
competit jurisdictio et cura spiritualis Collegii.

2. J us et auctoritas ordinandi et moderandi statum mate-
rialem et temporalem, studia, regimen, et disciplinam Collegii

