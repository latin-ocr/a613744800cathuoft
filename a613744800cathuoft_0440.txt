422 - Anm'no x.

menta, propterea Effii. ac Rffii. Patres Sacrae hujus Congrega-
tionis in generalibus comitiis habitis die 21. J anuarii hujus
anni expedire censuerunt, ut in memoriam revocarentur praedic-
torum Praesulum canonicae sanctiones circa Pastorum residentiam,
nec non Decreta quae circa ej usdem obligationem edita sunt pro
locis Missionum, ne quis videlicet in posterum Dioecesim aut
Districtum cui praeest vel ad tempus relinquat absque praevia
licentia ejusdem S. Congregationis. Quod quidem dum Ampli-
tudini tuae significo ex mente Effiorum. Patrum, Decreta, de
quibus supra, addere non praetermitto.1

Praeterea Effii. ac Rffii. Patres in iisdem generalibus comitiis
statuerunt, ut universis Episcopis, VicariiS, ac Praefectis Apos-
tolicis Missionum Quaestioncs transmittantur pro relatione
exhibenda Sacrae Congregationi de statu Dioecesium vel Mis-
sionum queis praesunt. Cum enim ii omnes qui Missionibus .
praeficiuntur praedictam relationem statis temporibus subjicere
S. Sedi teneantur, voluit Sacrum Consilium ut eam in posterum
exigendam curent ad normam 55. Quaestionum quae in adjecto
folio eontinentur 2, utque in iis praesertim accuratiores se
praebeant, quae ad vitam, honestatem ac scientiam sacerdotum
referuntur.

Denique cum experientia compertum sit plures ex adoles-
centibus qui Romam mittuntur, ut inter Alumnos Collegii
Urbani cooptentur, finem in quem instituuntur non attingere,
quod vel ecclesiastica vocatione vel firma corporis valetudine aut
ingenio ad scientias addiscendas idoneo destituantur, Effii.
Patres universis Superioribus Missionum tradi voluerunt
Prospectum, ut cum licentiam a Sacra Congregatione
obtinuerint adolescentes ad Collegium Urbanum mittendi,
noverint quibus dotibus hi praestare debeant, ne secus fiat, ut
ex ingentibus expensis in illorum educatione erogandis nullam
Ecclesia percipiat utilitatem, ac pulcherrimae Missionum spes
in irritum cadant. Haec Amplitudini tuae pro mei *muneris

-¹ Vide infra p. 423.
² Pro quaestionibus de quibus hic agitur, vide supra pp. 124-127.

