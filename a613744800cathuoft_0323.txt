APPESD. v111. 305

VIII.

DE INTEGRITATE VINI IN MISSA ADHIBENDI.

ILLME. Ac RME. Dorum),

Ex novis humani ingenii inventiS‚ quibus aetas haec nostra
caeteris antecellit, etsi commoda plusquam mediocria percipian-
tur, eorum tamen occasione abusus non pauci, iique in rebus
gravissimis, occurrere deprehenduntur. Cum igitur ex chimicae
progressibus eo ventum sit ut multa in naturae similitudinem
componantur aut conficiantur, contingit frequentissime ut, in
regionibus praesertim uvarum penuria laborantibuS‚ vina quae-
dam fabricentur, quae musto ex uvis expresso minime constant.
Hinc vero plures per Ecclesiam Antistites talia recenter edere
decreta debuerunt, quibus vini artefacti usus prohiberetur
omnino ab altaris ministeri0‚ quo videlicet Divini Sacrificii
securitati, ut par erat, consuleretur. Quam quidem in rem, sicut
in ipsa Urbe Emus. Sanctitatis Suae Vicarius quaedam adsig-
navit loca ubi vinum de vite, tamquam tale recognitum, ab
ecclesiarum rectoribus aliisque sacerdotibus emi posset, ita aliis
in locis ea Episcopi in eumdem finem statuerunt quae pro sua
prudentia expedire judicarunt. Porro vel in ipsa America res
tanti momenti Episcoporum vigilantiam non effugit, ideoque
notum est Sacrae huic Congregationi Decreta quaedam in Pro-
vincialibus Conciliis fuisse condita, ut caveretur ne quis vinum
artefactum in Missae Sacrificio adhiberet. Quandoquidem vem,
hisce non obstantibuS‚ nuper a SSmO. Domino Nostro petitae
fuerint sanationes super obligationibus Missarum in quibus bona
fide vinum arte confectum fuerat adhibitum, idcirco comperuit
Sanctitas Sua Antistitum curas aut Decreta finem intentum
haud plene atque ubique locorum fuisse consecuta.

Quae cum ita sint, jussit Beatissimus Pater ut vigilantia
omnium ac singulorum Antistitum et Vicariorum Apostolicorum,
a S. Congregatione Christiano N omini propagando praeposita

