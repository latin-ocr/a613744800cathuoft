258 corso. PRov. wsser. 1v.

iidem Decessores Nostri Apostolica fortitudine continenter
obstiterunt nefariis iniquorum hominum molitionibuS, qui de-
spumantes tamquam fluctus feri maris confusiones suaS, ac liber-
tatem promittenteS‚ cum servi sint corruptioniS, fallacibus suis
opinionibus et perniciosissimis scriptis catholicae religionis
civilisque societatis fundamenta convellere, omnemque virtutem
ac justitiam de medio tollere, omniumque animos mentesque de-
pravare, et incautos imperitamque praesertim juventutem 'a recta
morum disciplina avertere, eamque miserabiliter corrumpere, in
erroris laqueos inducere, ac tandem ab Ecclesiae catholicae sinu
avellere conati sunt. ’

J am vem, uti Vobis, Venerabiles FratreS, apprime notum
est, Nos vix dum arcano Divinae Providentiae consilio nullis
certe Nostris meritis ad hanc Petri Cathedram evecti fuimuS‚
cum videremus summo animi Nostri dolore horribilem sane
procellam tot pravis opinionibus excitatam, gravissima, ac nun-
quam satis lugenda damna, quae in christianum populum ex tot
erroribus redundant, pro Apostolici Nostri Ministerii officio,
illustria Praedecessorum Nostrorum vestigia sectanteS, Nostram
extulimus vocem3 ac pluribus in vulgus editis Encyclicis Epis-

tolis et Allocutionibus in Consistorio habitis aliisque Apostolicis ⁴

Litteris praecipuos tristissimae nostrae aetatis errores damnavi-
mus, eximiamque vestram episcopalem vigilantiam excitavimus,
et universos catholicae Ecclesiae Nobis carissimos filios etiam
atque etiam monuimus et exhortati sumus, ut tam dirae contagia
pestis omnino horrerent et devitarent. Ac praesertim Nostra
prima Encyclica Epistola die 9 Novembris anno 1846 Vobis
scripta, binisque AllocutionibuS, quarum altera die 9 DecembriS,
anno 1854, altera vero 9 J unii anno 1862 in Consistorio a Nobis
habita fuit, monstrosa opinionum portenta damnavimUS, quae
hac potissimum aetate cum maximo animarum damno, et civilis
ipsius societatis detrimento dominantur, quaeque non solum
catholicae Ecclesiae, ejusque salutari doctrinae ac venerandis
juribus, verum etiam sempiternae naturali legi a Deo in omnium
cordibus insculptae, rectaeque rationi maxime adversantur, et
ex quibus alii prope omnes originem habent errores·

Etsi autem haud omiserimus potissimos hujusmodi errores

Ο

