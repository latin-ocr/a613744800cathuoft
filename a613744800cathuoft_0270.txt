252 (1οΝ0. PRov. wner. lv,

manus et prae oculis missionarii legis civilis statuta, ut pro re
nata, non solum fortiter, sed et scienter aeque ac modeste
causam pauperum agere possint, eorumque jura religiosa defen-
dere ac propugnare, necnon jus eos statis saltem horis adeundi
sibi ipsis vindicare.

7. Crescente indies numero familiarum quae neque inter
pauperes neque inter divites censendae sunt, denuo rectoribus
maj orum missionum commendandum decernimus, id quod a
Primo nostro Concilio sapientissime approbatum est: scilicet ut
quam primum instituantur scholae, vel etiam collegia minora,
ubi melioris conditionis pueri, praeter communia educationis
elementa, disciplinis etiam ad vitae industrias et commercia
pertinentibus sedulo imbuantur.

8. Denique licet dies Primi Concilii westmonasteriensis
Patribus adeo desiderata, in qua Catholica erigatur UniversitaS‚
nobis nondum illuxerit, attamen, auctoritate et jussu Apostolicae
Sedis freti et excitati, ad provectiora litterarum et scientiarum
studia promovenda et perficienda nosmet accingere in animo
est. Sacra enim de Propaganda Fide Congregatio iteratis
litteris aliarum regionum Episcopos jamdudum admonuit Uni-
versitatis Catholicae fundationem et regimen ad animarum
curam et ad Hierarchiae pastoralem jurisdictionem pertinere:
ideoque ad eamdem jurisdictionem spectare, ea omnia quae ad
optatum finem conspirare possint sedulo et continuo congerere
et praeparare. Mira sane Dei providentia, sub luctuosis etiam ,
persecutionis et paupertatis angustiiS, Ecclesia in Anglia Catho-
lica plura erexit, eaque hodie florentia Collegia, quae Universitatis ’
proprie dictae primordia dici possint. Hisce jam praejectis
fundamentiS‚ culmen et fastigium suo tempore superimponere
nobis vel successoribus nostris levioris reddetur laboris. Intra
horum enim Collegiorum parietes jam congregati sunt plurimi
adolescenteS, qui, provectiora studia exitu felici excolentes, alibi
transferri debent, ubi a pueris sejuncti, et sub regimine aetati et
indoli virili prudenter temperatO, non solummodo studiis, sed
etiam disciplinae experientia, ad futuram vitae militiam sese
accingere poterunt. Hoc consilium quam maxime commendant
suadentque periculosae eae mutationes in Angliae Universitates

