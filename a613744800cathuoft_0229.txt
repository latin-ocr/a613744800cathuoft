neonem. 211

omnes qui a Spiritu Sancto ad Ecclesiam Dei regendam electi
et positi sunt, sese non ad propriam gloriam, vel commodum, vel
elationem, ad sacerdotii fastigium evectos esse, sed ut clero in
omni sanctitate, castitate, pietate praesint et praeeant, omnium
pastoralis et sacerdotalis spiritus perfectionum vivam in seipsis
exhibentes imaginem.

2. In specula a Domino constituuntur, non tantum ut oves
suas undequaque dispersas conspicere possint, sed etiam ut ipsi
tamquam virtutis exemplar a suo grege conspiciantur. Plenitudi-
nem igitur regalis sacerdotii Episcopi sortiuntur ad aedificandam
et perficiendam Ecclesiam Dei. Ipsis solis commissum est
supremum munus eligendi, informandi, ordinandi levitas et
sacerdoteS‚ per quos viva et compacta Ecclesiae constructio
intime cohaerens in aetatis Christi mensuram crescit et perficitur.
Ideo vere formidanda est episcopatus dignitas, Episcopus enim
non tantum perfectus esse debet, sed etiam in statu perfectionis
jam adeptae constituitur, ut ab ipso tamquam ex fonte abundanti
omnis et sacerdotalis et pastoralis vitae perfectio in universum
clerum derivetur. “ Religionis status perfectionem non prae-
supponit, sed ad perfectionem inducit 3 pontificatus autem
dignitas perfectionem praesupponit.”1 Quapropter Episcopus
prae caeteris perfectus esse tenetur, id est, ardentissima charitate
Dei et proximi, humilitate et obedientia praeditus3 tum etiam
filiali obsequio Sanctae et Apostolicae Sedi indivulse unitus 3
et, quod praecipuum perfectionis indicium est, pro fratribus
animam ponere semper paratus, Denique tamquam viva imago
Domini nostri J esu Christi, qui divinum est vitae mixtae ideoque
omnimodae perfectionis exemplum, debet Episcopus vitae activae
et contemplativae simul conjunctae perfectiones omnes in seipso
exhibere.

3. Sacras igitur et Apostolicas de Episcoporum dignitate
et officiis ordinationeS‚ necnon Conciliorum Oecumenicorum,
praesertim sacrosanctae Tridentinae Synodi, de boni pastoris
munere adimplendO, de disciplina ecclesiastica instauranda, de
clero in omni scientia et pietate informando praescriptiones,

¹ S. Th0mas, Opusc. De Perfectione Vitae Spiritualis, c. xix.

