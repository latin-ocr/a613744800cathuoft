APPEND. 1. 1:21

veneranda traditi0, perpetuus Ecclesiae sensus, singularis
catholicorum Antistitum ac fidelium conspiratio, et insignia
Praedecessorum Nostrorum acta et constitutiones mirifice illust rant
atque declarant3 rebus omnibus diligentissime perpensis, vt
assiduis fervidisque ad Deum precibus effusis minime cune-
tandum Nobis esse censuimus supremo Nostro judicio lmmacu-
latam ipsius Virginis Conceptionem sancire, definire, atque ita
pientissimis catholici orbis desideriis, Nostraeque in ipsam
Sanctissimam Virginem pietati satisfacere, ac simul in ipsa
unigenitum Filium suum Dominum Nostrum J esum Christum
magis atque magis honorificare, cum in Filium redundet quid-
quid honoris et laudis in Matrem impenditur.

Quare postquam nunquam intermisimus in humilitate et jejunio
privatas Nostras et publicas Ecclesiae preces Deo Patri per Filium
ejus offerre, ut Spiritus Sancti virtute mentem Nostram diri-
gere, et confirmare dignaretur, implorato universae coelestis
curiae praesidio, et advocato cum gemitibus Paracleto Spiritu,
eoque sic aspirante, ad honorem Sanctae et Individuae Trinitatis,
ad decus et ornamentum Virginis Deiparae, ad exaltationem Fidei
catholicae, et Christianae Religionis augmentum, auctoritate
Domini Nostri Jesu Christi, Beatorum Apostolorum Petri et
Pauli, ac Nostri declaramuS, pronuntiamus et definimuS, doc-
trinam quae tenet, Beatissimam Virginem Mariam in primo
instanti suae Conceptionis fuisse singulari Omnipotentis Dei
gratia et privilegiO, intuitu meritorum Christi J esu Salvatoris
humani generis, ab omni originalis culpae labe praeservatam
immunem, esse a Deo revelatam, atque idcirco ab omnibus
fidelibus firmiter constanterque credendam. Quapropter, si qui
secus ac a Nobis definitum est, quod Deus avertat, praesump-
serint corde sentire, ii noverint, ac porro sciant, se proprio
judicio condemnatos, naufragium circa fidem passos esse, et ab
unitate Ecclesiae defecisse, ac praeterea facto ipso suo semet
poenis a jure statutis subjicere si quod corde sentiunt, verbo aut
scripto, vel alio quovis externo modo significare ausi fuerint.

Repletum quidem est gaudio os Nostrum et lingua Nostra
exsultatione, atque humillimas maximasque Christo J esu Domino
i Nostro agimus et semper agemus gratiaS, quod singulari suÂ«.
beneficio Nobis licet immerentibus concesserit hunc honorem

