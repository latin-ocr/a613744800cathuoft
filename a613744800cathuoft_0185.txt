DECRETA. 167

poterit educationi suorum, eisque proprium spiritum veluti
insufflare. Sed interea de novo inculcamus ut ii⁴ modi adhi-
beantur quos ibi recensuimus pro institutione adolescentium
qui dignitatem appetunt sacerdotalem.

Quamvis enim instructio solida, de rebus spiritualibu8‚
ipsis insimul cum laicis tradatur, tamen ab ipsis teneris
unguiculis eorum mentes adhuc immaturae candore lucenteS,
exquisitiore rerum divinarum sensu sunt imbuendae ac prope-
modum animandae; unde strictior animi motuum sensuumque
custodia, intensior in studiis assiduitas, exactior disciplinae
observantia, fervidior in Ecclesia pietas, primo aspectu ab aliis
eos discernant qui meliorem partem sibi elegerunt. Igitur
peculiaris quaedam instructio debet in singulis Collegiis
provideri, pro iis qui statui Ecclesiastico sese addixerunt ; talis
ut fundamenta jaciat futuri provectus. Non omnino exacte
potest hujus instructionis forma pro omnibus definiri, eo quod
in singulis Collegiis‚ systema studiorum et personarum varietas
melius uni quam alteri methodo aptari possunt. Utrum
exempli gratia, confessariis ordinariis hoc laboriosum officium
sit imponendum vel uni soli Directori Spirituali concredendum 3
utrum omnes simul vel pauci seorsum, utrum frequentius vel
majoribus intervallis sint pueri et juvenes in hac spirituali
palaestra exercendi, prudentiae et experientiae eorum penes
quos est regimen Collegiorum relinquendum censemus.

II. Inopia Sacerdotum hoc effecit, concurrente etiam Col-
legiorum ipsorum paupertate, ut theologi qui studiis incumbere
indivisa mente deberent, saepe ad officia administrativa vel
disciplinaria obeunda sint vocati. Cumque cursus theologicus
nunquam ultra tertium protrahatur annum, saepe illum non
attingat, impossibile est, nisi pro iis qui sublimiori ingenio sunt
dotati, completam et perfectam eruditionem theologicam acqui-
rere. Episcopi raro tempus concedere possunt suo longiori
disciplinarum curriculo, et Collegium ipsum redditus non habet
sufficientes nec quidem sufficiens spatium ut professorum copiam
sustentet. Neque veluti aliis in regionibuS‚ in civitat-ibus sita
sunt nostra collegia, quo lectores alias in ecclesiis occupatos ad
docendum tantummodo per aliquod quotidie tempus possint sibi
assumere. Ruri sedem habent, et quaecumque fere ad illorum

[unnim ST„ ,κ’-,ΜΠ coum}

