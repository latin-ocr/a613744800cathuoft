250 ⁵ CONC. Pnov. WESTM. 1v.

si ipsorum culpa perierint, omni diligentia fideles admonere
curarent-1

4. Elapsi sunt jam viginti anni ex quo ab Angliae Episcopis
in Synodo congregatis prolatae fuerint hujusmodi exhortationeS,
quae hisce diebus maj oris etiam utilitatiS, immo verae necessi-
tatis evadunt. Leges enim nuper de scholis populi primariis,
uti solent dici, promulgatae omnia quae educationi Catholicae
impendebant pericula manifeste adaugent aggravantque. Tra-
ditio enim articulorum fidei, ex horario instructionis penitus
abjecta, in tempora subseciva relegatur. Pietatis adjumenta et
incitamenta, quae integrum diei decursum hactenus illustra-
verunt et sacraverunt, in posterum a librorum paginis et ab ore
institutorum sub poena excluduntur. Quam maxime igitur
augeri debent studiosi nostri cleri zelus et diligentia, ne ex unica
ea hora, quae nobis ad parvulorum de rebus fidei, et de pietatis
officiis et adjumentis, instructionem permissa est, vel momentum
dilabatur inutile et pereat.

5. De 1130 periculosa docendi ratione, et de sejunctione
religionis a litteriS, SS. Pater Pius IX. in pastorali sua solici-
tudine ita nos monet: “ At vero cum hujusmodi perniciosissima
docendi ratio sejuncta a Catholica fide, et ab Ecclesiae potestate,
maximo sit hominibus et societati damnO, dum agitur de litteris ·
severioribusque disciplinis tradendiS, ac de educatione curanda
in scholis publicisque institutis, quae honestioribus societatis
classibus sunt destinata, ecquis non videt multo graviora mala
et damna ex hac methodo derivare, si eadem in populares
inducatur scholas? Etenim in hisce potissimum scholis omnes ·
cujusque e populo classis pueri, vel a teneris anniS, sanctissimae
nostrae religionis mysteriis ac praeceptionibus sedulo sunt
erudiendi, et ad pietatem morumque honestatem, et ad reli-
gionem civilemque vivendi rationem, accurate formandi. Atque
in eisdem scholis religiosa praesertim doctrina ita primarium in
institutione et educatione locum habere ac dominari debet, ut
aliarum rerum cognitioneS, quibus juventus ibi imbuitur, velut
adventitiae appareant. Quapropter juventus maximis exponitur

² 1 Cone. Westm. Decr. viii. 2. 5.

