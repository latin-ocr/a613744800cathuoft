308 coxo. PRov. wEer. 1v.

X.

DE CANTU ECGLESIASTICO.
(Aa Decretum XIII„ 3.)

I. BREVE Arosromcms DE Assocu'noim S. ΟΑΕΟΙΗΑΕ.

PIUS PP. IX.

Ad suturam rei memoriam.

Multum ad movendos animos atque ad pietatem excitandos
sacri concentus possunt, sollemnibus Ecclesiae supplicationibus

sociati, dummodo ita fuerint excogitati ingenio, atque elaborati .

industria, ut sanctitati Divinae Domus, rituumque majestati
respondeant. Hac in nobilissima arte summam plerique laudem
adepti sunt, quorum numeri ad augustum templi splendorem
et caeremoniarum gravitatem exacti, quantum a profanis mol-
libusque theatri modulationibus abhorrerent, tantum sevocant .
animos ab humanarum rerum illecebriS‚ atque ad coelestium
rapiunt considerationem contemplationemque bonorum. At ,
enim, quod maxime dolendum, posthabitis hisce optimis Sacrae
Musices magistriS, plerisque in temPIiS, tam nostratibus quam
externiS, quoddam concentuum genus usurpatur, scenicis ludibus
plane dignum3 merito idcirco a canonicis sanctionibm, atque
, a Praedecessoribus Nostris, nec non a Nobis ipsis improbatum,
proscriptum. Id animo reputantes sacri Antistites plurium
Dioecesium, quarum incolae Germanice loquuntur, salubre ac
frugiferum consilium inierunt pia quaedam sodalitia ipsis in
Dioecesibus instituere, quibus a Sancta Caecilia nomen fieret,
atque ad illud potissimum intenderent ut Sacri Concentus ad
ecclesiasticas merasque normas reducerentur. Hisce sodalitiis
instar esse voluerunt Congregationem a Sancta Caecilia, quae
nominatur, Almae hujus Urbis 3 legesque quibus gubernarentur.
has quae sequuntur:

 

