116 cose. PRov. waer. 11.

inter crepitantes ignis flammas non· jam comburi aut jacturam
vel minimam pati, sed pulchre virescere ac florescere conspexit3
tum in illa inexpugnabili turri a facie inimici, ex qua mille ι
clypei pendent, omnisque armatura fortium3 tum in horto illo
concluso qui nescit violari, neque corrumpi ullis insidiarum frau-
dibus3 tum in corusca illa Dei civitate, cujus fundamenta in
montibus sanctis; tum in augustissimo illo Dei temp10, quod
divinis refulgens splendoribus plenum est gloria Domini3 tum
in aliis ejusdem generis omnino plurimis, quibus excelsam Dei-
parae dignitatem, ejusque illibatam innocentiam, et nulli
unquam naevo obnoxiam sanctitatem insigniter praenuntiatam
fuisse Patres tradiderunt.

Ad hanc eamdem divinorum munerum veluti summam,
originalemque Virginis, de qua natus est J esus, integritatem
describendam iidem prophetarum adhibentes eloquia non aliter
ipsam Augustam Virginem concelebramnt, ac uti columbam
mundam, et sanctam Jerusalem, et excelsum Dei‘ thronum,
et arcam sanctificationis et domum, quam sibi aeterna aedifi-
cavit Sapientia, et Reginam illam, quae deliciis affluenS, et
innixa super Dilectum suum ex ore Altissimi prodivit omnino
perfecta, speciosa ac penitus chara Deo, et nullo unquam labis
naevo maculata. Cum vero ipsi PatreS‚ Ecclesiaeque scriptores
animo menteque reputarent, Beatissimam Virginem ab angelo
Gabriele sublimissimam Dei Matris dignitatem ei nuntiante,
ipsius Dei nomine et jussu gratia plenam fuisse nuncupatam,
docuerunt hac singulari solemnique salutatione nunquam alias
audita ostendi, Deiparam fuisse omnium divinarum gratiarum
sedem, omnibusque Divini Spiritus charismatibus exornatam, imo
eorumdem charismatum infinitum prope thesaurum, abyssumque
inexhaustam, adeo ut nunquam maledicto obnoxia, et una cum
Filio perpetuae benedictionis particeps ab Elisabeth Divino acta
Spiritu audire meruerit: Benedicta tu inter mulieres, et bene—
dictus fructus ventris tui.

Hinc non luculenta minus, quam concors eorumdem sen-
tentia, Gloriosissimam Virginem, cui fecit magna, qui potens est,
vea coelestium omnium donorum vi, ea gratiae plenitudine, eaque
innocentia emicuisse, qua veluti ineffabile Dei miraculum, imo
omnium miraculorum apex, ac digna Dei Mater exstiterit, et ad

