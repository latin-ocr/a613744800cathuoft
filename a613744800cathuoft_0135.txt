APPEND. 1. 117

Deum ipsum pro ratione creatae naturae, quam proxime accedeus
omnibuS‚ qua humanis, qua angelicis praeconiis celsior evaserit.
Atque idcirco ad originalem Dei Genitricis innocentiam, justi-
tiamque vindicandam, non eam modo cum Eva adhuc virgine,
adhuc innocente, adhuc incorrupta, et nondum mortiferis fruu-
dulentissimi serpentis insidiis decepta saepissime contulerunt,
verum etiam mira quadam verborum sententiarumque varietate
praetulerunt. Eva enim serpenti misere obsecuta et ab originali
excidit innocentia, et illius mancipium evasit, sed Beatissima
Virgo originale donum jugiter augenS, quin serpenti aures
unquam praebuerit, illius vim potestatemque virtute divinitus
accepta funditus labefactavit.

Quapropter nunquam cessarunt Deiparam appellare vel
lilium inter spinaS, vel terram omnino intactam, virgineam,
illibatam, immaculatam, semper benedictam, et ab omni pec-
cati contagione liberam, ex qua novus formatus est Adam, vel
irreprehensibilem, lucidissimum, amoenissimumque innocentiae,
immortalitatis, ac deliciarum paradisum a Deo ipso consitum
et ab omnibus venenosiv serpentis insidiis defensum, vel lignum
immarcescibile, quod peccati vermis nunquam corruperit, vel
fontem semper illimem, et Spiritus Sancti virtute signatum, vel
divinissimum templum, vel immortalitatis thesaurum, vel unam
et solam, non mortis sed vitae filiam, non irae sed gratiae ger-
men quod semper virens ex corrupta infectaque radice singulari
Dei providentia praeter statas communesque leges effloruerit.
Sed quasi haec, licet splendidissima, satis non forent, propriis
definitisque sententiis edixerunt, nullam prorsuS, cum de peccatis
agitur, habendam esse quaestionem de Sancta Virgine Maria,
cui plus gratiae collatum fuit ad vincendum omni ex parte pec-
catum3 tum professi sunt, Gloriosissimam Virginem fuisse
parentum reparatricem, posterorum vivificatricem, a saeculo
electam, ab Altissimo sibi praeparatam a Dec, quando ad ser-
pentem ait: Inimicitias ponam inter te et mulierem, prue-
dictam, quae procul dubio venenatum ejusdem serpentis caput
contrivit3 ac propterea affirmarunt, eamdem Beatissimam Vir-
ginem fuisse per gratiam ab omni peccati labe integram ac
liberam ab omni contagione et corpori3‚ et animae, et intellectus,
ac semper cum Deo conversatam et sempiterno foedere cum 1110

