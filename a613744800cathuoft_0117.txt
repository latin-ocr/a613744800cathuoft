nncams. 99

omnes Urbem commeantes benignissime excepit, et episcopalis
gratiae a beato Paulo descriptae toti exemplum praebens
Ecclesiae, hospitio munificentissimo recreavit.

Hinc evenit, ut e nostro coetu septem Antistites(1)
illustrissimis quampluribus totius orbis Episcopis sociati, veluti
testes auspicatissimae illius definitionis Summo Pontifici
astiterint. Hinc ad greges nostros vivacior quodammodo
pervenit tam insignis beneficii sensus, et in universali laetitia
magis intima participatio.

Definitionem igitur ipsam demisso gratissimoque animo
suscipientes, clero populoque nobis commissis hic unanimes
proclamamuS, ipsorumque pietati peramanter commendamus.
Oraculum paternae vocis audiant et exsultent. Maternae
dignitatis incrementum, honoris ampliorem cumulum, miseri-
cordiae sublimiorem titulum, pietatis augendae novam rationem,
puritatis et innocentiae, totius originalis decoris veluti com-
plementum perfectissimumque eulogium, ipsi Matri gratulantes
recognoscant, sibique providi amplectantur. Crescat in dies in
nostrorum omnium animis fervens in Mariam ab omni labe
immunem devotio, firma fiducia, filialis affecti0. Luceat in vita
candor praecipuus castitatis, humilitatis eximius nitor, in Deum
accensus amor, in proximos prompta dilectio, ut speculum
nosmetipsos exhibeamus virtutum quas gloriae absolutissimae
serto in Maria coelestis coronavit Pater.

Sitque ipsius dulcissimum nomen in hoc qualiscunque
nostri laboris exordio a nobis invocatum veluti tessera quaedam
pignusque divinae gratiae, qua foti adj utique opus nobis
commissum sic feliciter incoeptum feliciorem ad exitum
perducatur.

DECRETUM III.
De ‘methodo vitae ‘Im Synodo servanda.

DECRETUM IV.
De ‘no‘n praejudicando,

(1) Scilicet Eminentissimus Archiepiscopus westmonasteriensis, RR. ΡΡ.
DD. Episcopi Beverlacensis, Newportensis et Meneviensis, Northantoniensis,
Suthwarcensis‚ Nottinghamensis, atque Gerr-ensis nunc Livet-politanus.

