naemu. 5

1. Prima igitur nostra solicitudo sit de puerorum educa-
tione procuranda. Sacerdotes Domini imprimis hortamur, ut
scholas numero puerorum et puellarum in sua congregatione
sufficientes erigant, vel si jam erectae satis amplae non sint,
augeant, seu multiplicent. Fideles pariter per viscera miseri-
cordiae J esu Christi precamur et supplicamus, ut in hoc opere
sacerdotes adjuvent, cum nullo modo melius sibi, coram De0,
consulere poterunt, quam parvulorum in fide et pietate institu-
tionem promovendo. In hisce scholis doctrina Christiana, seu
catechismus approbatus, omnibus catholicis tradatur3 neque
sacerdos aliis, quamvis alioquin bonis et religiosis, viris, hoc
officium ita committat, ut ipse saepius scholas non invisat,
et teneris juniorum animis verae fidei et pietatis principia
insinuet.

2. Obsistant sacerdotes, omni quo licet modo, inimicorum
›conatibuffi quibus nituntur catholicos seducere, nt liberos ad
scholas heterodoxas mittant. Saepe inter praedicandum agant
de necessitate fidei, de parentum in filios officiiS, deque ratione
Deo in districto suo judicio reddenda, si ipsorum culpa perierint.
Sed praecipue in sacro tribunali eos ab impio animarum sibi
creditarum commercio deterreant, monentes quam acriter Deus
per prophetam in Israel minas intentaverit, eo quod vendiderit
pro aryento justum, et pauperem pro calceamentis (Amos 11.,
6); quanto magis (ipsi recte argumentabuntur) parentibus
irascetur, qui pro mercede, vel pro vestibus sibi aut filiis
donandiS‚ prolem ad scholas acatholicaS‚ cum periculo saltem
labefactandae fidei, non dubitant mittere. Excitent etiam
zelum catholicorum, qui eleemosynas copiosius elargiendo, saepe
parentes miserabiles ab hoc scelere poterunt cohibere.

3. Praeter traditionem catechismi quae quotidie in scholis
fit, quavis die Dominica, publice in ecclesia habeatur catechesiS‚
in qua mysteria fidei, Dei, Ecclesiaeque praecepta, et doctrina
Sacramentorum plane et aperte explicentur. Et quidem studeat
‘sacerdoffi ut dum ad parvulorum captum se dimittit, verba tamen
scientibus non onerosa proferat3 imo gravitate eloquii, copiosis
et aptis sacrae Scripturae lociS, et exemplis sanctorum, concinne
2ad illustrationem sermonis allatis, etiam adultos ad audiendum
wet discendum inducat.

